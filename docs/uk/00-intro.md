# Інтро

Ми живемо в часи, коли Інтернет захопив весь Світ. Він повсюди і доступний кожному. Будь-хто в будь-який момент може зв’язатись з будь-ким. Популярність всесвітньої мережі та зниження цін на обладнання дала поштовх для появи такого поняття як "Інтернет речей".

Інтернет речей — це мережа, що складається із взаємозв'язаних фізичних об'єктів (речей) або пристроїв. По суті, IoT пристроєм можна вважати пристрій, котрий підключено до мережі і котрий може отримувати чи віддавати дані. Зазвичай такі пристрої приєднані до центарлізованого сервера. Але в більш просунутих мережах пристрої можуть спілкуватись напряму один з одним.

До недавно зі створенням IoT в домашніх умовах були наступні проблеми:

- Вартість самих пристроїв.
- Складність написання прошивки.
- Необхідність писати код для сервера.
- Необхідність паяти свої схеми.

Завдяки ліні, глобалізації і масовому виробництву ці всі питання вирішені. Вартість IoT девайсів впала до $2 - $4 за штуку. З’явилось багато середовищ розробки програм під пристрої, та мов, котрі значно полегшують написання прошивки. Я починав свій шлях в IoT з написання коду на асемблері, і повірте - веселощів з ним було мало =) . Зараз все набагато простіше.

Необхідність писати код для сервера теж відпала! Для базових речей вам буде достатньо використання вже готових інструментів, таких як [Firebase](https://firebase.google.com/). Для того, щоб зібрати прототип свого пристрою, вам вже не потрібен паяльник та вміння паяти. Досить мати монтажну плату та пучок проводів.

Мета цієї лабораторної роботи - показати, що створити свій IoT девайс - це не така вже й складна справа.

## Залізо

Наразі існує багато готових плат та наборів розробника для створення свого IoT девайсу: Raspberry, Intel Edison, Intel Joule, NXP i.MX7D і т.п. Це повноцінні комп’ютери з відносно крутим залізом. Але в них є один недолік - ціна. Для створення простих девайсів з простим функціоналом використання даних плат було б економічно не вигідним і підвищувало б планку входу в світ IoT. Тому ми будемо використовувати більш простий але не менш функціональний WiFi модуль - ESP8266.

![ESP8266](https://github.com/snipter/firebase-iot-codelab/blob/master/docs/assets/image58.png)

По суті, ESP8266 - це мікросхема WiFi модулю, котру в залежності від вимог можна зустріти у різних корпусах і з різним функціоналом.

![Різновиди ESP8266](https://github.com/snipter/firebase-iot-codelab/blob/master/docs/assets/image48.png)

З базовою прошивкою, ви можете використовувати цей модуль для роботи з WiFi та Internet використовуючи [AT-команди](https://en.wikipedia.org/wiki/Hayes_command_set). Тому даний модуль часто використовується як WiFi модуль для Arduino. Але справжня крутість цього модуля в тому, що ви можете завантажувати в нього свою прошивку і виконувати свою програму, при цьому маючи можливість приєднатись до WiFi мережі та обмінюватись даними з сервером.

Модуль може працювати в трьох режимах: WiFi клієнта, точки доступу, та обох відразу. В даній лабораторній роботі ваш девайс буде мати дані для підключення до WiFi роутера прямо в своєму коді. В більш просунутих варіантах, для ініціалізації підключення до мережі девайс може стартувати з власною точкою доступу. Далі користувач підключається до цієї точки і за допомогою додатку або стартової веб-сторінки вводить дані WiFi мережі. Після вдалого підключення девайс виключає точку доступу і переходить в режим клієнта.

Виробник надає SDK для написання прошивок на мові С, тож можна використовувати його. Але для полегшення написання коду ми будемо використовувати бібліотеку, котра дублює всі функції і методи бібліотеки для Arduino. Тому код прошивки для ESP8266 не буде відрізнятись від коду для Arduino.

ESP8266 - це лише мікросхема. Для забезпечення живлення, можливості підключення через USB та можливості підключення інших пристроїв нам необхідні додаткові електроні елементи і мікросхеми. Щоб уникнути паяння, ми будемо використовувати вже готову плату з усім цим, яка основана на ESP8266 - NodeMCU V3.

![NodeMCU V3](https://github.com/snipter/firebase-iot-codelab/blob/master/docs/assets/image2.png)

Весь код в цій лаборатоній написаний на мові C.

## Вимоги

Для виконання цієї лаби вам знадобиться:

- Комп’ютер (Mac/Win/Linux).
- NodeMCU V3.
- Датчик вологості та температури DHT11.
- Маленький сервопривід.
- Світлодіоди.
- Монтажна плата.
- Дроти.
- Резистори.

[Далі: налаштування середовища](00-ide.md)
